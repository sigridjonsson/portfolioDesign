---
Title: Rapporter
Description: Report for design.
Template: kmom
---

<div class="menu">
<a href="01_colors">Färg</a><br>
<a href="02_load">Laddningstid</a><br>
<a href="03_design_principles">Design</a><br>
</div>


<div class="answers">
<h1>Rapport om design</h1>

<p>I denna uppgift skall vi välja ut och analysera tre webbplatser inom kategorin
personsidor utifrån designprinciper.</p><br>
<br>

<h2>Urval</h2>

<p>Vi valde tre olika bloggar; <a href="https://farbrorgron.se/">Farbror Grön</a>,
<a href="http://kenzas.se/">Kenzas</a> och
<a href="https://gabriellajoss.se/">Gabriella Joss</a>. Dessa
bloggar hittade vi med hjälp av
<a href="https://www.bloggportalen.se/BlogPortal/view/TopLists">Bloggportalen</a>
som listade några av de mest populära bloggarna i Sverige.</p><br>
<br>
<br>

<h2>Metod</h2>

<p>Vi kommer först ta fram de olika webbsidorna på våra datorer och samtidigt ha en
viktig dialog med varandra där vi går igenom hur samtliga webbsidor är uppbyggda.
Vi kommer reflektera på det vi lärt oss under kursens gång, mer specifikt onsdagsföreläsningarna.
Vi kommer även nyttja webbsidan
<a href="https://www.canva.com/learn/design-elements-principles/">Canva</a>
för att möjligen stärka våra åsikter.<br>
DevTools kommer även i denna uppgift användas med fördel då vi tycker att
Lighthouse programmet är en bra standard att hålla sig till. Vi kommer dock
begränsa oss till “Accessibility” och desktop. Därefter notera dess poäng i en
skala där 100 poäng är max.</p><br>
<br>
<br>

<h2>Resultat</h2>

<h3>Farbror Grön</h3>
<p>Farbror Gröns hemsida drivs av en familj från Västerås. De delar med sig av sina
recept och skriver själva att “Vi har valt namnet Farbror Grön för att vi vill
dela med oss av våra gröna kunskaper och vårt kretsloppstänkande”.<br>
Den vita bakgrunden lämnar mycket utrymme till de olika maträtterna vilket är
väldigt passande. Dock finns det en slideshow på startsidan som tyvärr upplevs
lite dysfunktionell då den endast åker ett steg fram även om du försöker dra den
hela vägen med musen.<br>
Farbror Grön använder i flera sidor ett CSS-Grid system. Detta gör dom med fördel
då det är lättare att lyfta fram så mycket som möjligt på en stor webbplats med
många recept och mycket information.<br>
Designen tycks hålla samma standard på samtliga undersidor dock är inte recept
sidan helt centrerad.<br>
På Lighthouse under rubriken “Accessibility” så rankas webbsidan med 74 av 100 poäng.
Det finns småsaker i deras kod som måste ändras samt att färgen på a:active är
lite för ljus för den vita bakgrunden.</p>
<br>

<h3>Kenzas</h3>
<p>Kenzas är en hemsida av Kenza Zouiten Subosic och inriktar sig främst på mode.
Bloggen finns till för att Kenza ska kunna dokumentera och dela med sig av sitt liv.<br>
På Kenzas blogg är designen minimalistisk. Bakgrunden är vit och texten är svart.
Hemsidan har en klassiskt blogglayout med ett flöde av bilder och text.<br>
Vi får en modern känsla av Kenzas blogg. Den enkla designen påminner om Instagrams
design med den vita bakgrunden där bilderna får stå i centrum. Därför tycker vi
att designen gynnar hemsidan då bilderna är bland det viktigaste på en blogg.
På stora rubriker har Kenza valt att ha text med serif. Vi tror att det valet har
gjorts för att försöka uppnå en lyxig känsla.
Stylen är som sagt minimalistisk med enkla färger och raka linjer. Texten och
bilderna är centrerade på sidan och har mycket negativt utrymme på båda sidorna.
Upplägget är likadant i varje blogginlägg med titel och sedan text och bilder
under. Mellan varje blogginlägg finns en lite meny eller grid av olika blogginlägg
som man kan välja mellan.<br>
Framsidan och undersidorna på bloggen är uppbyggda på samma sätt.<br>
På Lighthouse under rubriken “Accessibility” så rankas webbsidan med 81 av 100 poäng.
Även här finns det fel som att vissa grå texter har dålig kontrast mot den vita
bakgrunden. Det saknas även alt-attribut på en del bilder.</p>
<br>

<h3>Gabriella Joss</h3>
<p>På Gabriella Joss blogg visar hon upp bilder från sitt liv som mamma och egenföretagare.
Precis som på Kenzas blogg så vill Gabriella dokumentera och dela med sig av sitt liv.<br>
Även här används en klassisk blogglayout med vit bakgrund och svart text. Längre ut
på höger och vänster sida finns det en mer grå färg.<br>
Webbplatsen är väldigt lik den föregående i form av en modernare känsla då den är
minimalistisk.<br>
På bloggen skiljer sig startsidan från undersidorna. I navbaren kan man välja
mellan olika kategorier så som “barnkläder” och “graviditeten”. Klickar man på
någon av dem hamnar man på en sida med en layout som går att likna med det vi har
på våra rapportsidor. Det finns en liten bild till varje blogginlägg och en del
av texten, men man måste trycka på bilden för att få tillgång till hela inlägget.
På startsidan ligger istället alla inlägg i sin helhet med det senaste inlägget
högst upp.<br>
På Lighthouse under rubriken “Accessibility” så rankas webbsidan med 84 av 100 poäng.
Även här finns det fel som att vissa grå texter har dålig kontrast mot den vita bakgrunden.</p>
<br>
<br>

<h2>Analys</h2>

<h3>Gemensam analys</h3>
<p>Efter en diskussion vi hade kom vi fram till att många vill idag vara unika med
sin webbplats. Kenzas är ett bra exempel på det med sin stora headerbild, även
Farbror Grön då du inte direkt hamnar i ett flöde med text utan du välkomnas med
ett grid där du själv väljer vad du vill kika på. Gabriella saknar lite det unika
och det känns som att tiden har stannat på hennes blogg då den ser ut som många
andra bloggar.<br>
Ingen av webbplatserna nådde upp till 100 poäng på Lighthouse utan det fanns
mindre problem såsom kontrast på delar av texter som vissa länkar eller underrubriker.<br>
Vi märkte även att samtliga webbplatser har en gemensam nämnare, vit bakgrund
där man låter bilderna ta plats och uttrycka färg och känsla.<br>
Det finns inte heller ett mörkt tema på någon av webbplatserna.</p>
<br>

<h3>Självständig analys</h3>
<p>Syftet med min portfolio skiljer sig från de bloggar som vi har analyserat.
På de bloggar vi tittat på är innehållet till stor del bilder. Min portfolio innehåller
i princip bara text. Detta ger mig en större frihet när det kommer till färger.
Jag behöver inte vara orolig över att färgerna i bilder och på hemsida inte ska
matcha. Min sida är grön, gul och beige. Det är färger som jag tycker om väldigt
mycket och därför valde jag dem. Portfolion ska redovisa vad jag jobbar med i
kursen, men det ska även spegla min stil. Just därför tycker jag att inte bara
färgvalet men också hela designen gynnar hemsidans mål och syfte.<br>
Till mitt portfolio valde jag ett typsnitt som jag drogs till. Den heter Raleway
och jag valde att ha sans serif. Jag tyckte att typsnittet passade bra in på min
sida och att det är lätt att läsa. Bokstäverna är runda och 'mjuka' vilket jag
tycker passar ihop med känslan jag får av mitt färgval.<br>
Mina undersidor skiljer sig från startsidan. Startsidan och om-sidan har samma
layout, min rapport- och redovisningssida har samma layout.<br>
<br>
Jag blev inspirerad av hur mycket bilder som användes på bloggarna vi undersökte.
Till exempel på Gabriella Joss blogg där hon hade små bilder på sina kategorisidor.
Det hade jag kunnat applicera på min analys och rapportsida för att det ska hända
lite mer på de sidorna. Därför valde jag att lägga till en ikon till varje rapport
och analys för att visa på vad de olika texterna handlar om.
</p>
<br>
<br>

<h2>Referenser</h2>

<a href="https://farbrorgron.se/">Farbror Grön</a><br>
<a href="http://kenzas.se/">Kenzas</a><br>
<a href="https://gabriellajoss.se/">Gabriella Joss</a><br>
<a href="https://www.canva.com/learn/design-elements-principles/">Canva</a><br>
<a href="https://www.bloggportalen.se/BlogPortal/view/TopLists">Bloggportalen</a>
<br>
<br>

<h2>Övrigt</h2>

<p>Ett arbete skrivet av <a href="http://www.student.bth.se/~edfa18/dbwebb-kurser/design/me/portfolio/design/">
Edvin Fajkovic</a> och Sigrid Jönsson som en del av kursen
Teknisk webbdesign och användbarhet.</p>
<br>
<br>
<p>2020-12-09</p>
</div>
