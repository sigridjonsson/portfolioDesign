---
Title: Redovisning
Description: Report for kmom01.
---

Redovisning {.rubrik}
==========================

## Kmom01

__Har du jobbat med ramverk eller andra CMS:er tidigare?__<br>
Nej det har jag inte. CMS har jag inte hört talats om förut. Ramverk är ett ord
som jag har hört flera gånger, men jag har inte 100% koll på vad det betyder. Så
jag har fått lägga tid på att försöka förstå vad både CMS och ramverk är.

__Det blev en del nya verktyg och tekniker i labbmiljön och för att jobba med
portfolio-sidan, är du bekant med någon av dem sedan tidigare?__<br>
Jag läser Webbprogrammering på distans och har därför precis läst kursen htmlphp.
Den har gett mig en bra grund och därför kändes det mesta bekant när jag började
med det här kursmomentet. Men jag blev ändå lite överväldigad av alla filer och
mappar när jag öppnade porfolio uppgiften i Atom. Mappstrukturen är inte likadan
som den vi hade när vi gjorde me-sidan i htmlphp, så jag fick ta en stund till
att kolla igenom alla mappar och filer för att få en överblick.<br>
Jag har inte jobbat med markdown tidigare. Än så länge har det gått väldigt bra.
Det är enkelt att man i princip bara kan skriva sin text rakt upp och ner.

__Har du några förutfattade meningar, eller kanske etablerad övertygelse, inom
design och användbarhet för webben?__<br>
Jag tycker att design är det roligaste när det kommer till hemsidor. Det är också
en av det viktigaste aspekterna. Om jag går in på en hemsida som inte har en fin
layout så påverkar det hela min upplevelse. Jag har märkt nu när jag pluggar och
söker efter hjälp på Google att jag ibland klickar bort från hemsidor som inte
har den bästa stylen. Då blir det tydligt att jag har förutfattade meningar om
att kunskapen om t.ex. python är kopplat till kunskapen om css. Jag har dock fått
mycket bra information från hemsidor med mycket enkel design utan flashiga detaljer.

__Hur kändes det att göra din egna layout och styla den? Gick det bra?__<br>
Det gick bra. Jag tyckte det var kul att lägga till bilder och färger som passar mig.
För att få en bra grund så valde jag att kopiera HTML och CSSkoden från dbwebb-temat
till mitt tema. Sedan bytte jag ut flashbilden och logotypen, gav flashbilden runda
hörn och valde färger som matchade på resten av hemsidan. Jag valde att ha en bild
på en rosa neonskylt från en biograf som flashbild. Jag tycker om film och ville
ha med det på sidan för att göra porfolion till min egen.<br>
Jag ändrade färgen på footern, texten i headern och navbaren.

__Vilken är din TIL för detta kmom?__<br>
Markdown. Det har varit roligt att lära sig. Att skriva redovisningstexten har
känts smidigare än när jag skrev den på min me-sida i python och htmlphp kurserna.
Med markdown behöver jag inte ha koll på att starta och avsluta varje fråga med
en paragraf tag. Jag har även lärt mig att jag genom att lägga till två understreck
framför och efter en mening kan göra den __bold__. Jag har även lagt till en break
tag efter varje fråga för att få en radbrytning. Så nu vet jag att man också kan
använda sig av vissa html tags när man skriver markdown.
