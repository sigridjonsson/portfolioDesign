---
Title: Redovisning
Description: Report for kmom02.
Template: kmom
---

<div class="menu">
<a href="kmom01">Kmom01</a><br>
<a href="kmom02">Kmom02</a><br>
<a href="kmom03">Kmom03</a><br>
<a href="kmom04">Kmom04</a><br>
<a href="kmom05">Kmom05</a><br>
<a href="kmom06">Kmom06</a><br>
<a href="kmom10">Projekt</a><br>
</div>

<div class="answers">
<h1 class="rubrik">Redovisning </h1>

<h2>Projekt</h2>
<h3>1.1</h3>
<p>Krav 1<br>
Jag valde att kopiera min portfolio till projektet. Sedan tog jag bort de filer
jag inte behövde och ändrade det jag kunde återanvända. Jag valde att göra på
detta viset då jag var nöjd med mitt upplägg i portfoliot. Grid är något som jag
tycker är lite klurigt och genom att använda mina gamla filer visste jag att jag
lätt kunde tjuvkika på hur vi gjort tidigare i kursen. När jag funderade på om jag
skulle kopiera eller börja om kändes detta som ett snabbare alternativ.<br>
Jag tyckte att det svåraste i krav 1 var att skriva text till sidan. Att välja
färger och annan design var roligt, men att skriva informativ, rolig och lagom
mycket text var klurigt.</p>
<p>Krav 2<br>
Huvudtemat skapade jag utifrån de bilder jag hittade. Jag hade tur och hittade
fyra bilder på samma person som jag kunde använda på sidan. Bilderna var i dova,
naturfärger och därifrån valde jag min färgpalett. Jag fick även en bohemisk känsla
av hur kvinnan på bilderna var klädd och försökte efterlikna det på sidan.
Bakgrundsfärgen är densamma som jag har i min portfolio och därför låg den kvar
när jag kopierade filerna. När jag testade att lägga in bilderna tyckte jag att
de passade så bra ihop att den fick ligga kvar.<br>
Jag har delat upp SASS-koden i flera olika filer. En fil för varje enskild undersida,
en för headern, en för footern, en för typografin och en för layouten. Förutom
detta tema gjorde jag även ett mörkt tema och har därför SASS-filer som riktar sig
till den. Den huvudsakliga SASS-filen i detta tema heter style-light och importerar
bland annat alla andra SASS-filerna, teckensnittet och FontAwesome.</p>
<p>Krav 3<br>
Jag har lagt mycket tid på att få sidan att ha 100 i accessibility. Det problemet
som dök upp var att kontrasten mellan färgen på texten och bakgrunden var för låg.
Därför fick jag ändra nyansen på några färger för att kontrasten skulle bli tillräcklig.
På startsidan och highlightsidan så finns det tre divar i olika gröna färger. Där
hade jag från början samma färg på texten i alla kvadrater, men det fungerade inte.
Jag fick istället anpassa texten efter vilken färg diven hade.<br>
Hemsidan fungerar som jag vill i telefonen. När jag har använt mig av grid så är
den responsiv och staplas på varandra istället för bredvid varandra. Går man in på
sidan via telefon försvinner även vissa skuggor och några knappar syns istället då
"hover" inte fungerar på telefoner.</p>
<p>Krav 4<br>
Jag valde att göra ett mörkt tema. Mörka teman är något jag själv brukar använda
mig av på hemsidor som erbjuder det. Just därför kändes det kul att addera. Jag valde
att inte ändra något annat än färgerna i det mörka temat. Ett mörkt tema tycker
inte jag ska ändra så pass mycket på hemsidan att typsnittet blir annorlunda. Meningen
med ett mörkt tema är att man lätt ska kunna titta på en skärm även fast det inte
är så ljust i rummet. Jag ville att man ska känna igen de designprinciper jag lagt
in men att färgerna var nedtonade.<br>
Jag lade ett filter på bilderna för att göra dem mörkare. De är inte helt svartvita
då jag ville att lite färg skulle skina igenom.</p>
<p>Krav 5<br>
Jag tyckte att det var väldigt roligt att skriva en analys om de största trenderna
inom webbdesign. Att se trenderna inspirerade mig och får mig att vilja testa nya
saker och gå utanför min comfort zone.<br>
Jag hade svårt att välja ut vilka hemsidor som jag skulle analysera. För att ha
mycket att skriva om ville jag hitta hemsidor med tydliga exempel och det var inte
det lättaste. Tillslut kom jag på att kaffe är väldigt inne just nu och att jag
kunde kolla hur hemsidor som säljer det ser ut. Det visade sig att de hade flera
av de trenderna som är populära nu.</p>
<p>Krav 6<br>
När jag skulle börja skriva min sida och analysera den med hjälp av designprinciper
hade jag svårt att komma igång. Jag kunde analysera färgval och typografi men hade
svårt att peka ut fler saker än så. Efter ett tag kom jag på att vi fick en lista
på Canvas hemsida med designprinciper i kmom06. Då gick jag igenom princip för princip
och kom på att jag visst använt mig av flera olika designprinciper. Jag fick ännu en
gång större förståelse för hur designprinciper fungerar och kan lyfta en sida.</p>
<br>
<br>
<h3>1.2</h3>
<p>Detta projektet har varit väldigt roligt att genomföra. Att få så fria tyglar
har utvecklat mitt tänkande inom design. Jag har också uppskattat att få göra en
hemsida dedikerad till en musikartist. Projektet var en perfekt examination av kursen.
Jag har kunnat utnyttja det jag lärt mig under kursens gång för att få fram det
resultat jag ville ha.<br>
Det som har varit svårast har varit att göra sidan responsiv. Jag är nybörjare när
det kommer till programmering och tänker ibland inte ett steg längre. Vad jag menar
med det är att jag gör något jag tycker blir snyggt på datorn men när jag testar
det på telefonen ser det inte alls bra ut. Så jag har fått lära mig att tänka på
både dator och telefon.<br>
Något annat som har varit svårt var att välja färger. Jag får sådan beslutsångest
och kan testa hur många olika färger som helst och inte bli nöjd med någon. Nu när
jag är klar med hela hemsidan är jag väldigt nöjd med mitt färgval.<br>
Jag tycker att det har varit kul och därför lätt att välja layouten på de olika
undersidorna. Idéer hade jag gott om och testade därför flera olika saker innan jag
bestämde mig för det jag har nu.</p>
<br>
<br>
<h3>1.3</h3>
<p>Jag är riktigt nöjd med den här kursen! Design är min favoritaspekt när det
kommer till webbprogrammering. Jag har lärt mig så mycket och fått bra respons
från både lärare och rättare. Föreläsningarna har varit informativa. Zoom har
fungerat bra, men jag har föredragit föreläsningar på youtube då man kan pausa
videon under tiden för att hinna med att koda.<br>
Jag har redan rekommenderat kursen till vänner.<br>
10/10</p>
</div>
